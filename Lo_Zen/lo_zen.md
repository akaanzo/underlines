# Lo Zen e l’arte della manutenzione della motocicletta
_Robert M. Pirsig e D. Vezzoli_

---

Il Buddha, il Divino, dimora nel circuito di un calcolatore o negli ingranaggi del cambio di una moto con lo stesso agio che in cima a una montagna o nei petali di un fiore.

---

Le parole di consolazione vanno meglio per gli estranei, per gli ospiti, non per la tua gente. Non sono che cerotti emotivi.

---

Non tutti capiscono l’assoluta razionalità della manutenzione di una motocicletta. Molti pensano che ci voglia una specie di ‘fiuto’ o una certa ‘affinità con le macchine’. Hanno ragione, ma il fiuto è quasi sempre frutto di un processo razionale, e i contrattempi sono causati spessissimo dall’incapacità di usare la testa in modo appropriato. Una motocicletta funziona in totale accordo con le leggi della ragione, e uno studio dell’arte della manutenzione della motocicletta è veramente uno studio in miniatura dell’arte della razionalità stessa.

---

**A volte è quasi meglio viaggiare che arrivare.**

---

Il libro di filosofia, che s’intitola _The Meeting of East and West [L’incontro di Oriente e Occidente] di F.S.C. Northrop_, suggerisce una conoscenza più approfondita del «continuum estetico indifferenziato» da cui avrebbe origine il pensiero teorico.

---

Non ci si consacra mai a una causa in cui si ha piena fiducia. Nessuno si mette a gridare fanaticamente che domani sorgerà il sole. Quando qualcuno si dà anima e corpo a una fede politica o religiosa o sostiene fanaticamente qualche altro tipo di dogma o di meta, è sempre perché essi sono un po’ vacillanti.

---

«La pace mentale non è affatto un dettaglio superficiale» illustro. «È la cosa fondamentale, e senza una buona manutenzione, non c’è pace mentale. Quella che noi chiamiamo efficienza della macchina non è che il concretarsi di questa pace mentale. Il criterio ultimo è sempre la vostra serenità. Se non siete sereni quando incominciate a lavorare, e andando avanti continuate a non esserlo, rischiate di trasferire i vostri problemi personali sulla macchina».

---

Secondo me, la soluzione del problema non è quella di abbandonare la razionalità, ma di ampliarne la natura rendendola capace di trovare una soluzione».

---

«Viviamo in un’epoca di sconvolgimenti, le vecchie forme di pensiero sono inadeguate alle nuove esperienze. Si dice che è soltanto quando si rimane bloccati che si impara veramente; allora, invece di ampliare i rami di quello che già si conosce, bisogna fermarsi e lasciarsi andare alla deriva finché non ci si imbatte in qualcosa che consenta di ampliare le radici. È un fenomeno noto a tutti. Credo che lo stesso valga nel caso di un’intera civiltà: viene il momento in cui è necessario ampliare le radici.

---

L’allegoria della montagna fisica per quella spirituale che si erge tra ogni anima e la sua meta è una delle più facili e naturali. Come quelli che ci siamo lasciati dietro nella valle, la maggior parte degli uomini sta a guardare le montagne spirituali per tutta la vita e non ci si avventura mai, accontentandosi di ascoltare quelli che ci sono stati, e risparmiandosi così ogni avversità. Alcuni vanno sulle montagne accompagnati da guide esperte, altri si sforzano di trovare da soli la loro via. Pochi di questi ultimi hanno successo, ma talvolta qualcuno, aiutato dall’ostinazione, dalla fortuna e dalla grazia, ce la fa. Una volta arrivato, si rende conto più di chiunque altro che di vie non ce n’è una sola, né ce n’è un numero stabilito. Sono tante quante le anime individuali.

---

**Vivere soltanto in funzione di una meta futura è sciocco. È sui fianchi delle montagne, e non sulla cima, che si sviluppa la vita.**

---

**Qualsiasi sforzo abbia come obiettivo finale l’autoglorificazione è destinato a concludersi in un disastro.**

---

Io non voglio proseguire perché mi sembra che più avanti non ci sia proprio nessuna risposta. Neanche indietro, del resto. Non possiamo che andare alla deriva in attesa di qualcosa.

---

**[...] la Qualità non poteva essere collegata singolarmente né al soggetto né all’oggetto: la si riscontrava solo nel loro rapporto reciproco. La Qualità è il punto in cui soggetto e oggetto s’incontrano.**

**[...] La Qualità non è una cosa. È un evento.**

**[...] È l’evento che vede il soggetto prendere coscienza dell’oggetto. E dato che senza oggetto non ci può essere soggetto – sono gli oggetti che creano nel soggetto la coscienza di sé – la Qualità è l’evento che rende possibile la coscienza sia dell’uno che degli altri.**

**[...] Questo vuol dire che la Qualità non è solo conseguenza di una collisione tra soggetto e oggetto. L’esistenza stessa di soggetto e oggetto è dedotta dall’evento Qualità. L’evento Qualità è causa del soggetto e dell’oggetto, [...]**

---

In cima alle montagne non ci sono motociclette e, a mio avviso, ben poco Zen. Lo Zen è «lo spirito della valle», e non quello delle vette. Il solo Zen che si trova in cima alle montagne è quello che ci portiamo noi.

---

**Il passato esiste solo nella nostra memoria, il futuro solo nei nostri progetti. Il presente è l’unica nostra realtà.**

---

Qualsiasi oggetto concepito intellettualmente è sempre nel passato e pertanto è irreale. La realtà è sempre il momento della visione che precede la concettualizzazione. Non c’è nessun’altra realtà.

---

La gente ha opinioni diverse sulla Qualità, non perché questa sia diversa, ma perché la gente è diversa in termini di esperienza.

---

«Nella nostra condizione organica altamente complessa, noi organismi avanzati reagiamo all’ambiente inventando molte analogie meravigliose. Inventiamo cielo e terra, alberi, pietre e oceani, dèi, musica, arti, linguaggio, filosofia, tecnica, civiltà e scienza. Chiamiamo queste analogie realtà. E sono la realtà. In nome della verità, con un processo ipnotico abituiamo i nostri bambini a sapere che esse sono la realtà. Chiudiamo in manicomio chiunque non le accetti. Ma ciò che ci induce a inventare queste analogie è la Qualità. La Qualità è lo stimolo continuo con cui il nostro ambiente ci spinge a creare il mondo in cui viviamo. Tutto il mondo, fino all’ultima molecola. «Ora, è chiaramente impossibile prendere ciò che ci ha indotto a creare il mondo e includerlo nel mondo da noi creato. Ecco perché la Qualità non può essere definita. E se lo facciamo egualmente, quello che definiamo è qualcosa di meno della Qualità stessa».

---

Gli assiomi della geometria, in altre parole, sono semplicemente definizioni camuffate.

---


La matematica, disse, proprio come la scienza, non consiste semplicemente nell’applicare regole. Non si limita a dare il maggior numero possibile di combinazioni secondo determinate leggi fisse: esse sarebbero di gran lunga troppo numerose, inutili e ingombranti. Il vero lavoro dell’inventore è quello di scegliere, in modo da scartare quelle inutili o addirittura risparmiarsi la noia di ottenerle. I criteri che devono guidare la scelta sono estremamente sottili e delicati. È quasi impossibile stabilirli con precisione; più che formularli bisogna sentirli.

---

**La Qualità è la realtà scientifica. La Qualità è il fine dell’arte.**

---

Come sottolineò Poincaré, deve esistere una selezione subliminale dei fatti da osservare.

---

La natura ha una sua geometria non euclidea che pare ammorbidire la deliberata oggettività di questi edifici con una specie di spontaneità casuale che gli architetti farebbero bene a studiare.

---

**Continuiamo ad attraversare, inosservati, momenti della vita di altra gente.**

---


In realtà la radice della parola «tecnologia», téchne, in origine significava proprio «arte». Gli antichi greci non distinguevano concettualmente l’arte dalla manifattura, e quindi non crearono mai due parole diverse per definirle.

---

Chi crea la tecnologia non sente con essa alcun particolare senso di identità. Lo stesso vale per chi la possiede e per chi la usa. Pertanto, secondo la definizione di Fedro, la tecnologia non ha Qualità.

---


**Attualmente in campo scientifico siamo sommersi da uno strato di irrazionale, dalla cieca raccolta di dati, perché un modello razionale per comprendere cosa sia la creatività scientifica non esiste. Anche nel campo dell’arte siamo sommersi da uno strato di stile: arte priva di consistenza, perché c’è poca assimilazione o estensione nella forma soggiacente.**

---

**Abbiamo artisti che non sanno nulla di scienza e scienziati che non sanno nulla di arte. Entrambi sono totalmente privi del senso spirituale della gravità; il risultato è non solo brutto, è orribile.**

---

Per vedere cosa va bene, per capire perché va bene, ed essere tutt’uno con questo bene man mano che il lavoro procede, bisogna coltivare una tranquillità interiore, una pace mentale che consentano al bene di trapelare. Dico pace interiore della mente. Una pace che non ha nessun rapporto diretto con le circostanze esterne. La può provare un monaco durante la meditazione, un soldato in combattimento, un meccanico che toglie quell’ultimo centesimo di millimetro. Implica un distacco da se stessi che permetta di identificarsi completamente con le condizioni circostanti.

---

Questa pace mentale interiore esiste a tre livelli di comprensione. La quiete fisica sembra la più facile da raggiungere, benché anch’essa sia a più livelli, come dimostra la capacità dei mistici indù di sopravvivere sepolti per molti giorni. La quiete della mente, quella in cui non ci sono pensieri vaganti, sembra più difficile, ma si può raggiungerla. La quiete dei valori, invece, quella in cui non si hanno più desideri vaganti ma ci si limita a eseguire i gesti della vita senza desiderio, sembra la più difficile.

---

[...] la Qualità, il valore, creano i soggetti e gli oggetti del mondo. I fatti non esistono finché il valore non li ha creati. Se avete valori rigidi non potete imparare fatti nuovi. [...] La nascita di un fatto nuovo è sempre un’esperienza meravigliosa. La si chiama dualisticamente «scoperta» perché si suppone che il fatto esista indipendentemente da chi ne prende coscienza.

---


Dato che non ci siamo abituati, di solito non ci accorgiamo che esiste un terzo termine logico possibile equivalente al sì e al no, il quale è in grado di espandere la nostra conoscenza in una direzione non riconosciuta. Non esiste nemmeno il termine per indicarlo, per cui dovrò usare la parola giapponese **mu**. **Mu** significa «nessuna cosa». Come «Qualità», **mu** punta il dito fuori dal processo di discriminazione dualistica, dicendo semplicemente: nessuna classe, «non uno, non zero, non sì, non no».

---

Il sì o il no confermano o smentiscono un’ipotesi. Il **mu** dice che la risposta è al di là dell’ipotesi. Il **mu** è il «fenomeno» che fondamentalmente ispira la ricerca scientifica!

---

La Qualità non è una sostanza, e non è nemmeno un metodo.

---

La Qualità non è il metodo. È il fine verso cui il metodo volge.

---

Nella tradizione aristotelica, secondo l’interpretazione della scolastica medioevale, l’uomo è ritenuto un animale razionale, capace di cercare e definire la vita virtuosa e di viverla.

---

La scienza è «neutrale rispetto ai valori». L’incapacità della scienza di afferrare la Qualità come oggetto d’indagine le rende impossibile fornire una scala di valori.

---

Pertanto, in tutte le culture che annoverano nel loro retaggio l’antica Grecia ci si trova invariabilmente di fronte a una forte differenziazione tra soggetto e oggetto, poiché la grammatica del vecchio mythos greco presupponeva una netta divisione naturale tra soggetti e predicati. In culture come quella cinese, dove i rapporti soggetto-predicato non sono definiti rigidamente dalla grammatica, non si trova una rigida polarità soggetto-oggetto. Si può notare che nella cultura giudeo-cristiana, in cui la «Parola» dell’Antico Testamento era intrinsecamente sacra, gli uomini sono pronti a sacrificarsi, a vivere e a morire per le parole. In questa cultura, un tribunale può chiedere a un testimone di dire «la verità, tutta la verità e nient’altro che la verità, con l’aiuto di Dio», e aspettarsi che la verità venga detta. Ma se si trasporta il tribunale in India, come fecero gli inglesi, lo spergiuro è all’ordine del giorno, perché il mythos indiano è diverso e il carattere sacrale delle parole non è sentito nello stesso modo. Anche nel nostro paese si sono verificati problemi analoghi nel caso di gruppi minoritari con una diversa base culturale. La disputa sul mythos e il logos sottolinea che ogni bambino che nasce è ignorante quanto un cavernicolo. Ciò che impedisce al mondo di ritornare a ogni generazione alla condizione neanderthaliana è la continuità del mythos, trasformato in logos ma ancora mythos, l’enorme corpo di conoscenza comune che unisce le nostre menti come le cellule nel corpo umano.


---

[...] la Qualità è la generatrice del mythos. [...] «La Qualità è lo stimolo continuo con cui il nostro ambiente ci spinge a creare il mondo in cui viviamo. Tutto il mondo, fino all’ultima molecola».

---

Ora di questa solitudine se ne vede molta di più. È paradossale che nelle grandi città costiere, sia all’ovest che all’est, quelle dove la gente vive più affollata, ci sia più solitudine. Dovrebbe essercene di più nell’Oregon occidentale, nell’Idaho, nel Montana, nel Nord e nel Sud Dakota, dove la gente è sparpagliata. Ma è la distanza psichica che conta.

---

[...] vero male non sono i prodotti della tecnologia, quanto la tendenza che quest’ultima ha di isolare la gente, di abituarla a degli atteggiamenti di indifferenza al mondo. È l’oggettività, il modo dualistico di considerare le cose insito nella tecnologia, che è responsabile del male. Ecco perché mi è stato tanto difficile dimostrare come si potrebbe impiegare la tecnologia per distruggere il male. Se sai riparare una motocicletta – servendoti della Qualità – hai meno probabilità di rimanere senza amici di uno che non la sa riparare. 

---

[...] parlava di una nuova razionalità spirituale, nella quale le brutture, la solitudine e il vuoto spirituale della ragione tecnologica e dualistica sarebbero divenuti illogici. La ragione non sarebbe più stata «neutrale rispetto ai valori», ma logicamente subordinata alla Qualità.

---

La retorica era un ramo della Scienza Pratica, parente povera dell’altra Scienza, la Teoretica, quella che ad Aristotele interessava di più. Come ramo della Scienza Pratica, la retorica non aveva nulla a che vedere con la Verità, il Bene o il Bello, se non in quanto utili artifici dialettici. Nel sistema di Aristotele, quindi, la Qualità è del tutto scissa dalla retorica.

---


Credo sia stato Coleridge a dire che ciascuno di noi è un platonico o un aristotelico. La gente che non riesce a sopportare le interminabili minuzie di Aristotele è generalmente portata ad amare le elevate generalizzazioni di Platone. Quelli che non riescono a sopportare l’eterno, eccelso idealismo di Platone accolgono con favore i fatti terra terra di Aristotele. Platone ha l’essenza del ricercatore del Buddha, che si ripresenta a ogni generazione e avanza innalzandosi verso l’«uno». Aristotele è l’eterno meccanico di motociclette che preferisce il «molteplice».

---

La filosofia greca arcaica è la prima ricerca cosciente di ciò che è imperituro nella vita degli uomini. Fino a quel momento ciò che era imperituro riguardava gli dèi, i miti. Ma col passare del tempo i greci, con animo sempre più sgombro nei confronti del mondo che li circondava, andarono maturando una maggiore capacità di astrazione, che permetteva di vedere nel vecchio mythos greco non una verità rivelata ma una fantasiosa creazione dell’arte. Questa consapevolezza, che mai prima d’allora era esistita sulla scena del mondo, dava alla civiltà greca un livello di trascendenza del tutto nuovo.

---

**«L’uomo è la misura di tutte le cose»**. [...] L’uomo non è la fonte di tutte le cose, come direbbero gli idealisti soggettivi. E non ne è nemmeno l’osservatore passivo, come direbbero gli idealisti e i materialisti. La **Qualità che crea il mondo emerge come rapporto tra l’uomo e la sua esperienza**. L’uomo è partecipe della creazione di tutte le cose. La misura di tutte le cose [...]

---


Una volta affermato che «la dialettica viene prima di ogni altra cosa», l’affermazione stessa diviene un’entità dialettica, soggetta a essere discussa dialetticamente.

---

La Chiesa della Ragione, come tutte le istituzioni del sistema, non è basata sulla forza del singolo quanto sulla sua debolezza. Solo agli incapaci si può insegnare bene. Gli altri sono sempre una minaccia.

---

I greci vedevano il futuro come qualcosa che ci arriva alle spalle, mentre il passato si allontana davanti a noi. A pensarci bene, è una metafora più esatta della nostra: come si può guardare al futuro? Si possono solo fare proiezioni dal passato, anche quando il passato dimostra che queste proiezioni sono spesso errate.

---


Le cose reali scompaiono e basta? Se è così, è un bel guaio per le leggi fisiche della conservazione. Ma se ci atteniamo alle leggi della fisica, il Chris che è scomparso era 
irreale.


---
