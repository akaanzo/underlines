# L'uomo che ha inventato il XX secolo: Nikola Tesla, il genio dimenticato dell'elettricità
_Robert Lomas_

---

Nikola crebbe nel rispetto per il sapere e la conoscenza, considerati non come fonti di lucro.

---

Non agiva per tentativi, come faceva Edison: ma analizzava i problemi e rifletteva sul modo per risolverli, prima di costruire qualsiasi apparecchio.

---

A un filo di rame non piace troppo essere attraversato dall’elettricità, e tenta quindi di fermare gli elettroni che lo percorrono. Prima si surriscalda, e se la temperatura continua ad aumentare, alla fine fonde.

---

Ohm aveva detto che «la corrente in un circuito è inversamente proporzionale alla resistenza». Ciò significa che maggiore sarà la corrente attraverso un filo, maggiore sarà la caduta di tensione.

---

Mentre gli elettroni percorrono un filo, si scontrano con gli atomi del filo stesso, surriscaldandoli: questo rallenta gli elettroni e riduce il voltaggio.

---

George Bernard Shaw osservò che il progresso dipende dalle persone irragionevoli. Sosteneva che la persona ragionevole si conforma alla realtà, mentre l’irragionevole tenta in tutti i modi di adattare il mondo alle proprie esigenze; quindi, per ogni cambiamento importante, dobbiamo contare sugli irragionevoli... CHARLES HANDY

---

Edison è ricordato da tutti come “il grande inventore”, ma era anche un maestro nell’accumulare grandi aspettative intorno ai suoi prodotti.

---

«Il mio interesse principale non è tanto fare fortuna, quanto sbarazzarmi dei miei concorrenti...», [...]

---

Mia madre è stata un’inventrice di prim’ordine e - ne sono convinto - avrebbe fatto grandi cose se non si fosse trovata così lontana dalla vita moderna e dalle sue tante opportunità. NIKOLA TESLA

---

**Aveva scoperto che ogni oggetto possiede una naturale frequenza di vibrazione, detta “frequenza risonante”, e che se viene sottoposto a quella precisa frequenza, inizierà a tremare sempre di più, fino a frantumarsi.**

---

Tesla decise di costruire un vibratore senza parti in movimento, collegando una sorta di bottiglia di Leida, un condensatore, a una bobina, e scoprendo che insieme potevano risuonare un milione di volte al secondo. Questo circuito elettrico, detto sintonizzatore, è alla base di tutte le radio e i televisori odierni. Il sintonizzatore è ciò che rende possibile l’esistenza stessa della radio.


---

Dal 1893 al 1895 la vita di Tesla fu meravigliosa. Aveva denaro a sufficienza e un laboratorio, e non doveva rendere conto a nessuno, se non alla propria immaginazione. Fu un periodo incredibilmente creativo: dimostrò il concetto di comunicazione radio prima ancora che Marconi trasmettesse un messaggio senza fili. Inventò le luci fluorescenti senza fili e le utilizzò per illuminare il proprio laboratorio; durante alcuni esperimenti sull’illuminazione fotografica costruì un tubo luminoso che emetteva raggi X con il quale si fotografò le ossa della mano.

---

Tesla inventò il sintonizzatore, e riuscì a comandare un singolo circuito in un gruppo di duecento; inventò il tubo catodico e il microscopio elettronico prima ancora che qualcuno si immaginasse l’esistenza degli elettroni; inventò la “bobina di Tesla” per generare altissimi voltaggi.

---

**Spese una somma infinita di denaro per i suoi esperimenti, senza mai guadagnare un centesimo. Era incredibilmente felice.**

---

Durante questa conferenza pubblica, tre anni prima dei primi esperimenti sulla comunicazione senza fili di Marconi, Tesla descrisse le cinque caratteristiche di base di un impianto radio: un’antenna, un collegamento a terra, un circuito antenna-terra per la sintonizzazione, un impianto di ricezione e uno di trasmissione, sintonizzati l’uno sulla risonanza o frequenza dell’altro, e un rivelatore elettronico dei segnali. Tesla, infatti, aveva inventato la radio tre anni prima di Marconi, scoprendo che se si generava una corrente elettrica ad alta frequenza e la si faceva passare attraverso una bobina e un condensatore, essa produceva un effetto di risonanza. Tale effetto funzionava a distanza, senza bisogno alcuno di collegamenti o di fili.

---

[...] quando la corrente viene applicata per la prima volta al circuito bobina-condensatore, il condensatore è scarico. Tutta la corrente viene assorbita dal condensatore per caricarlo, mentre la bobina non riceve alcuna corrente perché il condensatore scarico si comporta come un corto circuito, e assorbe tutti gli elettroni disponibili per caricarsi. Una volta che il condensatore è carico, la corrente può iniziare a riversarsi nella bobina. Questo genera un campo magnetico per tutta la lunghezza della bobina. Questo campo elettromagnetico combinato è un’onda radio che si espande in ogni direzione. Immaginatele come le onde concentriche che si creano quando si getta un sasso in uno stagno. Quando poi la corrente si è accumulata nella bobina, la corrente alternata che alimentava il circuito starà per esaurirsi, preparandosi a invertire la propria direzione per un nuovo ciclo. Mentre la corrente di riserva svanisce nella bobina, la carica immagazzinata nel condensatore inizia a circolare. Questo scarica il condensatore nella bobina, mantenendo così il campo elettromagnetico. Infine, il condensatore si scaricherà e l’intero ciclo potrà ricominciare. La velocità con cui accade dipende dal numero di spire e dalle dimensioni della bobina, così come dalla capacità del condensatore. Differenti coppie bobina-condensatore risponderanno a frequenze diverse. Quello che Tesla aveva scoperto era che se la frequenza della corrente fosse stata regolata così da far iniziare un nuovo ciclo esattamente quando il condensatore si fosse scaricato, si otteneva un campo elettromagnetico molto grande. Tuttavia, se la corrente erogata si fosse invertita prima che il condensatore si fosse scaricato del tutto, la corrente che continuava a scorrere dal condensatore alla bobina avrebbe ignorato la corrente erogata e non avrebbe prodotto nessuna onda radio.

---

Le odierne centrali nucleari utilizzano oggi un processo chiamato “fissione”, che produce scorie altamente radioattive come il plutonio, mentre la fusione termonucleare consentirebbe invece di ottenere un’energia nucleare pulita ed economica, trasformando l’idrogeno in elio, offrendo l’energia che naturalmente si sprigiona da questa reazione. Tale fusione però avviene a temperature così elevate che non esiste alcuna sostanza sulla Terra che non si fonda, al momento di contenere questo processo. L’unica cosa che potrebbe permettere a tali materiali di resistere a temperature così alte è il plasma, ed è esattamente ciò che Tesla ottenne quando creò il suo fulmine globulare: tale scoperta ha avuto una importanza vitale nello studio della fisica quantistica.

---

Dopo tutto, la qualità della nostra vita moderna dipende dalla costante disponibilità di elettricità, e furono proprio le sue visioni che l’hanno resa possibile. Certo, gli ingegneri conoscono il suo nome poiché gli viene insegnato come unità di misura del flusso magnetico, ma pochi conoscono la storia dell’uomo che ha inventato il nostro XX secolo, e pochi ricordano il debito che abbiamo nei suoi confronti.

---

Quando passerete vicino a una fila di tralicci che trasportano l’energia elettrica, che permettono la vostra vita civilizzata, mettetevi una mano in tasca e dedicate un ringraziamento a Nikola Tesla, il solitario, dimenticato, verboso, ossessionato, brillante genio che ha fatto tutto questo per voi.

---

Tesla riassunse la sua vita con queste brevi parole:   Provo continuamente un’inesplicabile soddisfazione nell’apprendere che il mio sistema polifase viene usato in tutto il mondo per illuminare i luoghi oscuri dell’umanità, per portare gioia e comodità; e che il mio sistema senza fili, in tutte le sue essenziali caratteristiche, è utilizzato per rendere un servizio e per offrire felicità alla gente, in ogni angolo del mondo.

---


